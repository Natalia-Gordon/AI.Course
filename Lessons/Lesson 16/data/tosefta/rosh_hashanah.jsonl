{"book":"rosh_hashanah","section":1,"text":"א,א ניסן ראש השנה למלכים ולרגלים ולתרומת שקלים ויש אומרים אף לשכירות בתים כיצד למלכים מת באדר ועמד אחר תחתיו מונין שנה לזה ולזה בניסן ועמד אחר תחתיו בניסן מונין שנה לזה ולזה מת באדר ועמד אחר תחתיו בניסן הראשונה נמנית לראשון והשניה נמנית לשני."}
{"book":"rosh_hashanah","section":2,"text":"א,ב כיצד לרגלים אחד הנודר ואחד המעריך ואחד המקדיש אינו עובר משום בל תאחר עד שיעברו עליו רגלי כולה ר\"ש אומר שלש רגלים כסדרן וחג המצות ראשון וכן היה ר\"ש אומר פעמים שהן ג' ופעמים שהן ד' פעמים שהן חמשה כיצד נדר לפני הפסח עד שיעברו עליו הפסח ועצרת והחג לפני עצרת עד שיעברו עליו עצרת והחג והפסח והעצרת והחג לפני החג עד שיעברו עליו החג והפסח ועצרת והחג."}
{"book":"rosh_hashanah","section":3,"text":"א,ג כיצד לחדשים שנאמר בחודש הראשון ובחודש השני אין מתחילין אלא שנאמר (שמות יב) החדש הזה לכם ראש חדשים."}
{"book":"rosh_hashanah","section":4,"text":"א,ד כיצד לתרומת שקלים כל קרבנות צבור קריבין בא' בניסן אם בא בזמנו קריבין מן החדשה ואם לאו קריבין מן הישנה."}
{"book":"rosh_hashanah","section":5,"text":"א,ה כיצד לשכירות בתים המשכיר בית לחבירו לשנה שנים עשר חודש מיום ליום אם אמר לשנה זו אפילו לא שכר ממנו אלא באחד באדר אין לו אלא עד אחד בניסן."}
{"book":"rosh_hashanah","section":6,"text":"א,ו באחד באלול ר\"ה למעשר בהמה רבי אלעזר ורבי שמעון אומרים באחד בתשרי אמר רבי שמעון בן עזאי הואיל ואלו אומרים באחד באלול ואלו אומרים באחד בתשרי יהא האלוליים מתעשרין לעצמן כיצד נולדו ה' באב וה' באלול ה' באלול וה' בתשרי אין מצטרפין ה' בתשרי וה' באב הרי אלו מצטרפין."}
{"book":"rosh_hashanah","section":7,"text":"א,ז תשרי ראש השנה לשנים ולשמיטין וליובלות לנטיעה ולירקות ולמעשרות ולנדרים כיצד לשנים ולשמיטין וליובלות אין מתחילין למנות לשנים ולשמיטין וליובלות אלא מתשרי כיצד לנטיעה אחד הנוטע ואחד המבריך ואחד המרכיב ל' יום לפני ראש השנה עלתה לו שנה ומותר לקיימן בשביעית פחות מכאן לא עלתה לו שנה ואסור לקיימן בשביעית ופירות נטיעה זו אסורים עד חמשה עשר בשבט אם ערלה ערלה אם רבעי רבעי."}
{"book":"rosh_hashanah","section":8,"text":"א,ח כיצד לירקות ליקט ירק בערב ראש השנה עד שלא בא השמש וחזר וליקט משבא השמש אין תורמין ומעשרין מזה על זה מפני שזה חדש וזה ישן היתה שניה שלישית הראשון מתעשר מעשר שני והשני מתעשר מעשר עני ליקט אתרוג בערב ט\"ו בשבט עד שלא בא השמש וחזר וליקט משבא השמש אין תורמין מזה על זה מפני שזה חדש וזה ישן היתה שלישית ונכנסה רביעית הראשון מתעשר מעשר והשני מתעשר מעשר ."}
{"book":"rosh_hashanah","section":9,"text":"א,ט כיצד לנדרים המודר הנאה מחבירו לשנה שנים עשר חדש מיום ליום אם אמר לשנה זו אפילו לא נדר הימנו אלא באחד באלול אין לו אלא עד א' בתשרי."}
{"book":"rosh_hashanah","section":10,"text":"א,י בראש השנה כל באי עולם עוברים לפניו כבני מרון שנא' (תהילים לג) היוצר יחד לבם וגו' ואומר (תהילים פא) תקעו בחודש שופר ואומר (שם) כי חק לישראל הוא וגו' קדשוהו ב\"ד הדין נכנס לפניו ואם לאו אין הדין נכנס לפניו וכן אתה מוצא בעומר של מן אם בא חדש בזמנו מתעכב לג' ימים."}
{"book":"rosh_hashanah","section":11,"text":"א,יא אמר ר\"ע אמרה תורה הבא שעורין בפסח שהוא פרק שעורין כדי שתתברך תבואה הבא חטים ובכורים בעצרת שהוא פרק אילן כדי שיתברכו פירות אילן בחג כדי שיתברכו מי גשמים אמרו לפני ושופרות מלכיות כדי שתמליכוני עליכם זכרונות כדי שיבא זכרונכם לטובה שופרות כדי שתעלה תפלתכם בתרועה לפני."}
{"book":"rosh_hashanah","section":12,"text":"א,יב הכל נידונין בר\"ה וגזר דינו נחתם ביוה\"כ דברי ר\"מ ר' יהודה אומר הכל נידונין בר\"ה וגזר דינו של כל אחד ואחד נחתם בזמנו בפסח על בעצרת על פירות האילן בחג על המים וגזר דינו של אדם נחתם ביום הכפורים רבי יוסי אומר אדם נידון בכל יום שנאמר (איוב ז) ותפקדנו לבקרים."}
{"book":"rosh_hashanah","section":13,"text":"א,יג על ששה חדשים השלוחין יוצאין התקין שיהו יוצאין אף על אדר מפני הפורים."}
{"book":"rosh_hashanah","section":14,"text":"א,יד בראשונה היו מקבלין עדות החדש מכל אדם פעם אחת שכרו בייתוסין שני עדים לבא להטעות את לפי שאין מודים שתהא עצרת אלא בשבת בא אחד ואמר עדותו והלך לו ובא השני ואמר עולה הייתי במעלה אדומים רבוץ בין שני סלעים ראשו דומה לעגל אזניו לגדי קרניו לצבי וזנבו מונחת בין ירכותיו ונרתעתי ונפלתי לאחורי והרי מאתים זוז צרורין לי אמרו לו מאתים זוז לך במתנה והשוכרך ימתח על העמוד מה ראית ליזקק לכך אמר להם מפני ששמעתי שבייתוסין מבקשין להטעות את חכמים אמרתי מוטב אלך אני ואודיע את חכמים."}
{"book":"rosh_hashanah","section":15,"text":"א,טו אם מכירין אותו משלחין עדיו עמו אפילו בשבת מעשה ברבי נהוראי שבא עם העד לאושא והעיד בו. בראשונה היו משיאין משואות בראשי הגבוהים בהר המשחה בסרטבא רשב\"א אומר אף וחברותיה."}
{"book":"rosh_hashanah","section":16,"text":"א,טז מאימתי משיאין על החדש לאור עבורו כיצד חל להיות ערב שבת ושבת משיאין עליו למוצאי שבת ואם בא בזמנו משיאין עליו ואם לאו אין משיאין עליו על כל ראשי חדשים היו משיאין משואות אמר אחד לפניה לא אמר כלום לאחריה דבריו קיימין לצפונה לא אמר כלום לדרומה דבריו קיימין אחד אומר גבוה שתי מרדעות ואחד אומר שלשה עדותן קיימת אחד אומר שלשה ואחד אומר חמשה אין מצטרפין זה עם זה אבל מצטרף הוא עם אחרים אחד אומר ראיתיו מוטה וא' אומר ראיתיו זקוף אין מצטרפין זה עם זה אבל מצטרף הוא עם אחרים ראיתיו חציו בענן לא אמר כלום חציו לא אמר כלום חציו במים ר\"א בר צדוק אומר אם לא נראה בזמנו אין מקדשין אותו שכבר קדשוהו שמים וכן היה ר\"א בר צדוק אומר אין השלוחין יוצאין לסוריא עד שישמעו מפי בית דין למחר."}
{"book":"rosh_hashanah","section":17,"text":"א,יז למה לא נתפרשו שמותן של זקנים שלא יהא כל אחד ואחד אומר הריני בא להקיש את ר' פלוני לאלדד ומידד רבי פלוני לנדב ואביהוא וכן הוא אומר (שמואל א יב) ה' אשר עשה את משה ואת אהרן ואומר (שם) וישלח ה' את ירובעל ואת בדן ואת יפתח ואת שמואל ירובעל זה גדעון בדן זה שמשון יפתח כמשמעו ואומר (תהילים צט) משה ואהרן בכהניו וגו' שקל הכתוב שלשה קלי עולם בין שלשה גדולי עולם ללמדך שבית דינו של ירובעל לפני המקום כבית דינו של משה ובית דינו של יפתח גדול לפני המקום כבית דינו של שמואל להודיעך שכל מי שנתמנה פרנס על הצבור אפילו קל שבקלים שקול כאביר שבאבירים וכן הוא אומר (דברים יז) ובאת אל הכהנים הלוים ואל השופט אין לך אלא שופט שבדורך ואומר (קוהלת ז) אל תאמר מה היה וגו'."}
{"book":"rosh_hashanah","section":18,"text":"ב,א קדשו את החדש בזמנו ונמצאו עדים זוממין הרי זה מקודש קדשוהו בלילה אינו מקודש קדשוהו אנוסין שוגגין מזידין ומוטעין הרי זה קדשוהו לפני זמנו או לאחר עיבורו פחות משלשים יום יותר על שלשים יכול יהא תלמוד לומר (שמות יב) חדש אין פחות משלשים יום לא נראית לבנה לשני ימים יכול יקדשוהו לאחר שני ימים תלמוד לומר יום אין לו אלא יום אחד בלבד."}
{"book":"rosh_hashanah","section":19,"text":"ב,ב בתעניות תוקעין שלש של שלש שלש ובמסעות שלש של שלש שלש על כל דגל ודגל דברי רבי יהודה וחכ\"א שלש על כל מטה ומטה במה הן תוקעין בחצוצרות שעשה משה רבי יהודה אומר בר\"ה תוקעין בשל זכרים וביובל בשל יעלים נתנו חכמים את המצוי למצוי ואת שאינו מצוי לשאינו מצוי."}
{"book":"rosh_hashanah","section":20,"text":"ב,ג שופר שקצרו כשר בין מבפנים בין מבחוץ כשר צפהו זהב מבפנים פסול מבחוץ כשר צפהו במקום פיו או שהוסיף עליו כל שהוא אפילו במינו פסול נקב וסתמו אפילו במינו אם מעכב את התקיעה פסול ואם לאו כשר נתן שני שופרות זה בתוך זה ותקע אם קול הפנימי שמע יצא אם קול שמע לא יצא כמה הוא שיעור שופר כדי שיאחז בידו אחת ויתקע."}
{"book":"rosh_hashanah","section":21,"text":"ב,ד הכל חייבין בתקיעת שופר כהנים לוים וישראלים גרים ועבדים משוחררין חללים נתינים ממזרים חרש שוטה וקטן סריס אדם וסריס חמה פצוע דכה וכרות שפכה כולן חייבין ומוציאין את הרבים ידי חובתן. טומטום ואנדרוגינוס חייבין ואין מוציאין את הרבים ידי חובתן אנדרוגינוס מוציא את מינו ואינו מוציא מינו טומטום אינו מוציא לא את מינו ולא את שאינו מינו מי שחציו עבד וחציו בן חורין אינו מוציא לא את מינו ולא את שאינו מינו נשים ועבדים וקטנים פטורין ואין מוציאין את הרבים ידי חובתן."}
{"book":"rosh_hashanah","section":22,"text":"ב,ה התוקע ומתעסק והתוקע ומתלמד והמלמד את בנו והמלמד את תלמידו אם כוון לבו יצא ואם לאו לא יצא. רועה שהרביץ את צאנו אחורי בית הכנסת וכן חולה שהיה מוטל אחורי בית הכנסת ומי שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא אף על פי שזה שמע וזה שמע זה כיון לבו וזה לא כוון לבו זה שכוון לבו יצא וזה שלא כוון לבו לא יצא שאין הכל הולך אלא אחר כוונת הלב שנאמר (תהילים י) תכין לבם תקשיב אזנך ואומר (משלי כג) תנה בני לבך לי ועיניך דרכי תצרנה וגו'."}
{"book":"rosh_hashanah","section":23,"text":"ב,ו ועוד זאת היתה ירושלים יתירה על יבנה שכל עיר שרואה ושומעת וקרובה ויכולה לבוא שלשה דברים אלו בתוכה תוקעין בה וביבנה לא היו תוקעין אלא בבית דין בלבד."}
{"book":"rosh_hashanah","section":24,"text":"ב,ז רבי אלעזר בר צדוק אומר אם לא נראה בזמנו אין מקדשין אותו שכבר קדשוהו שמים שמעון בן הסגן אומר אם באו עדים מן המנחה ולמעלה תוקעין היו אבל אין עד שיקדשו החדש אמר ר' יהושע בן קרחה דברים אלו התקינן רבן יוחנן בן זכאי משחרב בית המקדש לכשיבנה הבית במהרה יחזרו דברים אלו ליושנם."}
{"book":"rosh_hashanah","section":25,"text":"ב,ח רבי יהודה אומר רבי אלעזר (ויקרא כג) שבתון זו קדושת היום זכרון אלו זכרונות תרועה אלו שופרות מקרא קודש קדשהו אמר לו רבי עקיבה מפני מה לא נאמר שבתון שבות זכרון אלו זכרונות תרועה אלו שופרות מקרא קדש קדושת היום."}
{"book":"rosh_hashanah","section":26,"text":"ב,ט מקום שנהגו לומר כדברי ר' עקיבה אומר כדברי ר\"ע כדברי ר' יוחנן בן נורי אומר רשב\"ג אומר קדושת היום עם הזכרונות אמר רשב\"ג מה מצינו בכל מקום אומרה אף כאן אומרה רבי אומר מה מצינו בכל מקום אומרה אף כאן אומרה וכשקדשו את השנה באושא ביום הראשון עבר ר' יוחנן בן ברוקא ואמר כדברי רבי יוחנן בן נורי אמר רשב\"ג לא היינו נוהגין כן ביבנה ביום השני עבר רבי בנו של רבי יוסי הגלילי ואמר כדברי רבי עקיבה ואמר רשב\"ג כך היינו נוהגין ביבנה."}
{"book":"rosh_hashanah","section":27,"text":"ב,י אין פוחתין מעשרה מלכיות ומעשרה זכרונות ומעשרה שופרות אמר שלש מכולם יצא אין מזכירין זכרון ומלכות ושופר של פורענות מתחיל בתורה ומשלים בנביא ר' יוסי אומר אם היתה פורענות של עו\"ג מזכירין אותה בפ\"ע המתחיל מתחיל בשל תורה ומסיים בשל תורה של נביאים ושל כתובים באמצע אין אומרים ולא זכרונות עם השופרות ואם אמר לא אמר כלום וצריך לאומרה שניה."}
{"book":"rosh_hashanah","section":28,"text":"ב,יא פקדונות כזכרונות שנאמר (בראשית כא) וה' פקד את שרה וגו' רבי יוסי אומר אומרן עם הזכרונות רבי יהודה אומר לא עמהן זכרון שיש תרועה כגון (ויקרא כג) זכרון תרועה מקרא קדש רבי יוסי אומר אומרן עם הזכרונות ועם השופרות רבי יהודה אומר לא היה אומרן אלא עם הזכרונות בלבד תרועה שאין עמה כגון (במדבר כט) יום תרועה יהיה לכם ר' יוסי אומר עם השופרות רבי יהודה אומר לא היה אומרן מלכות שיש עמה רבי יוסי אומר אומרה עם המלכיות ועם השופרות רבי יהודה אומר לא היה אומרה אלא עם השופרות בלבד (דברים ו) שמע ישראל ה' אלהינו ה' אחד (דברים ד) וידעת היום והשבות אל לבבך כי ה' הוא האלהים וגו' רבי יוסי אומר אומרן עם רבי יהודה אומר לא היה אומרן (תהילים מז) זמרו לאלהים זמרו וגו' כי מלך כל הארץ אלהים רבי יוסי אומר רבי יהודה אומר (תהילים כד) שאו שערים ראשיכם וגו' מי זה מלך הכבוד וגו' ר' יוסי אומר זכרונות האמורות רבי יוסי אומר אומרן כולן כאחד רבי יהודה אומר ראשונים בפני עצמן ושניים בפני עצמן. שופרות האמורות בענין גדעון ובענין יהושע ר' יוסי אומר אומרן כל אחד ואחד בפני עצמו רבי יהודה אומר האמורין בשעת מעשה לעצמן בשעת פקידה לעצמן."}
{"book":"rosh_hashanah","section":29,"text":"ב,יב סדר תקיעות שלש של שלש שלש שיעור תקיעה כשלש תרועות שיעור תרועה כשלש יבבות שמע שש תקיעות תרועות אפילו בסירוגין אפילו כל היום כולו יצא תקע והריע ותקע וחזר והריע ותקע אין בידו אלא אחת תקע והריע ותקע בנשימה אחת לא יצא מתלמדין לתקוע בשבת מעכבין את הנשים ואת הקטנים מלתקוע בשבת ביום טוב."}
{"book":"rosh_hashanah","section":30,"text":"ב,יג יום טוב של ראש השנה שחל להיות בשבת בית שמאי אומרים מתפלל עשר ובית הלל אומרים מתפלל תשע יום טוב שחל להיות בשבת בית שמאי אומרים מתפלל שמונה ואומר של שבת בפני עצמה ושל יום טוב בפני עצמה ומתחיל בשל שבת ובית הלל אומרים בשל שבת ומסיים בשל שבת קדושת היום באמצע אמרו בית הלל לבית שמאי והלא במעמד כולכם זקני בית שמאי ירד חוני הקטן ואמר שבע ואמרו כל העם נחת רוח לך אמרו להם בית שמאי מפני שהיתה שעה ראויה לקצר אמרו להם בית הלל אילו היתה שעה ראויה לקצר היה לו לקצר בכולם."}
{"book":"rosh_hashanah","section":31,"text":"ב,יד רבן גמליאל אומר שליח צבור מוציא את הרבים ידי חובתן וחכמים אומרים כל אחד וא' מוציא עצמו אם כן למה מתפללין כל אחד ואחד לעצמו מפני ששליח צבור מתקין את עצמו אמר להם א\"כ למה מורידין אותו לפני התיבה אמרו לו להוציא את מי שאינו יודע אמר להם כשם שהוא מוציא את מי שאינו יודע כך הוא מוציא את מי שיודע."}
